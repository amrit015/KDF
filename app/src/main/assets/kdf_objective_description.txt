यो संस्था अविछिन्न उत्तराधिकारवाला, संगठित, स्वशासित, गैर–नाफामुलक, गैर–राजनैतिक तथा गैर–सरकारी सामाजिक संस्था हो । सरकारको नीति निर्देशनको परिधि भित्र रहि संस्थाकोे उदेश्यहरु निम्न हुनेछन् ।

क.   यो संस्था मुनाफा रहित जनहितकारी सामाजिक संस्था हुनेछ ।

ख.   मानव स्वास्थ्यसँग प्रत्यक्ष सरोकार राख्ने, पिउने पानी, खाद्यान्न, वातावरण सरसफाई,   खेलकूद, ध्वनी जस्ता आधारभूत कुराहरुको व्यवस्थापन सम्बन्धी विभिन्न कार्य संचालन गर्ने ।

ग.   लैङ्गिक तथा जातीय विभेद अन्त्य गर्न विविध कार्य संचालन गर्ने ।

घ.   संस्थाका सदस्यहरुको आर्थिक तथा सामाजिक विकासको लागि सहकारीमार्फत कार्यक्रम संचालन गर्ने व्यवस्था मिलाउने ।

ङ.   एच.आई.भी.÷एड्स, क्यान्सर जस्ता प्राणघातक रोगका बारेमा जनचेतना जगाई रोकथामका उपाय बारे आवश्यक कार्यहरु गर्ने ।

च.   अपाङ्ग, टुहुरा, जोखिमपूर्ण, घरबारविहीन बालबालिकाका भलाईको लागि एवम् बृद्ध तथा असहायका निमित्त बृद्धाश्रम, अनाथाश्रम आदि निर्माण, व्यवस्थापनतथा संचालन गर्ने गराउने, तिनका लागि शिक्षा र स्वास्थ्यको व्यवस्था मिलाउने ।

छ.   शैक्षिक बिकासका निमित्त विभिन्न विद्यालय, महाविद्यालय, शोध संस्थान, वाचनालय, पुस्तकालय आदि निर्माण, व्यवस्थापन एवम्ं संचालन गर्ने । 

ज.   संस्थाले कुनै पनि शैक्षिक तथा सामाजिक संस्थाहरुलाई अधीनस्थ गरी संचालन गर्न सक्नेछ ।

झ.   समाजद्वारा गठित अन्य गैरसरकारी संस्थाहरुसंग समन्वय राखी धार्मिक, शैक्षिक तथा सामाजिक सेवाका कामहरु गर्ने ।

ञ.   मानवताको सेवाकालागी औषधालय, शोध संस्थान इत्यादि खोल्ने तथा संचालन गर्ने ।

ट.   सामाजिक लेख, अभिलेखहरु संकलन गर्ने, अध्ययन अनुसन्धान गर्ने गराउने तथा सामाजिक, नैतिक, आर्थिक पुस्तक, पत्रपत्रिका वा लेखहरु प्रकाशित गर्ने साथै लोपोन्मुख भाषाहरुको अभिलेखिकरण, संरक्षण एवम् सम्बद्र्धन गर्ने एवम् तिनलाई सहयोग गर्ने कार्य गर्ने÷गराउने ।

ठ.   समाज विरोधी, मानवता विरोधी, श्रमशोषण, चेलीबेटी बेचबिखन, हलिया प्रथा, कमारा कमारी, लागू पदार्थ, मादक पदार्थ, बलात्कार, छुवाछुत, जातीय विभेद, अन्ध विश्वास, साम्प्रदायिक भावना जस्ता खराब कुराहरुको विरुद्धमा जनचेतना अभिवृद्धि सम्बन्धि कार्य गर्ने ।

ड.   दुब्र्यसन हटाउन प्रयत्नशील रही लागू औषध नियन्त्रण सम्बन्धी कार्य गर्ने ।

ढ.   सरकारी, अर्ध सरकारी तथा गैह्र सरकारी निकायको प्रशासनीक, कानूनी वातावरणीय, साधारण व्यवस्थापन, लेखा, कम्प्युटर र आर्थिक व्यवस्थापन तथा कुनै संस्थासँग सम्बन्धित विषयमा ईच्छुक व्यक्ति वा संस्थालाई परामर्श सेवा प्रदान गर्नुंका साथै सेवाकालीन तालिम संचालन गरी दक्ष जनशक्ति तयार गर्ने ।

ण.   दैवी प्रकोप नियन्त्रण सम्बन्धी कार्य गर्ने साथै सोबाट प्रभावित क्षेत्र र समूहमा मानव राहत सहयोग गरी विपद् व्यवस्थापन सम्बन्धी कार्य गर्ने ।

त.   मानवअधिकारको संरक्षण गर्न तिनको बारेमा गोष्ठी, कार्यक्रमहरु संचालन गर्ने ।

थ.   पर्यावरणीय पर्यटन एवम् पर्यावरण प्रति जनचेतना अभिवृद्धि गर्दैै देशका विविध पुरातात्विक, सांस्कृतिक, ऐतिहासिक धरोहरहरुको पहिचान गरी तिनको उचित संरक्षण र प्रबद्र्धन गर्ने ।

द.   देशका विविध सांस्कृतिक कलाको पहिचान गरी तिनको उचित संरक्षण र प्रबद्र्धन गर्ने ।

ध.   जंगली एवम् घरपालुवा जनावर उपरको क्रुरता एवम् आघात रोकथाम एवम् संरक्षण गर्न योगदान गर्ने ।

न.   राष्ट्र निर्माण, सामाजिक हित र शिक्षाको विकास लगायत विविध क्षेत्रमा विशिष्ट योगदान गर्ने संस्था तथा व्यक्तिलाई प्रोत्साहन र सम्मान गर्ने ।

प.   उपेक्षित तथा अपहेलित ठाउँमा रहेका÷परेका नारीहरुको सामाजिक विकासको लागि सशक्तिकरणको क्षेत्रमा कार्य गर्ने ।

फ.   गरिबी निवारण सम्बन्धी कार्य गर्ने । नेपाल सरकारले यस संस्थासँग सम्बन्धित कुनै कार्य संचालन गरे÷गर्न खोजेमा वा यस संस्थाले अन्य कुनै गैह्र सरकारी संस्थासँग समन्वय गरी कार्य गर्न चाहेमा कार्य गर्न सक्नेछ ।

ब.   वैकल्पिक उर्जा, दिगो विकास, वातावरण, पर्यटन, होटल व्यवसाय जस्ता आयमूलक कार्यमा जनचेतना जगाई समाजका हरेक पक्षलाई त्यस्ता कार्यमा सहभागी हुने अवसर प्रदान गर्ने ।

भ.   बढ्दो बेरोजगारी समस्या समाधान गर्नको लागि सहकारी, सीप विकास, खेलकूद, पशुपालन, कृषि विकास, स्वास्थ्य, जस्ता कार्यक्रम संचालन गर्ने र सो सम्बन्धी तालीम प्रशिक्षणको व्यवस्था गर्ने ।

म.   सामुदायिक विकास कार्यक्रमहरु संचालन गर्ने र भ्रष्टाचार विरोधी जनचेतनाका कार्यक्रम संचालन गर्ने ।

य.   द्वन्द पछिको पुनर्निमाण र विकासमा सघाउ पु¥याउदैं ग्रामीण पूर्वाधारका विकास  सम्बन्धि कार्य गर्ने ।

र.   परिवार नियोजन शिक्षाको प्रचार प्रसार गरी जनसंख्या नियन्त्रणमा सहयोग पु¥याउने ।

ल.   धर्म, संस्कृतिको रक्षा र जर्गेनाको लागि विविध कार्य संचालन गर्ने ।

व.   गरिबी निवारण सम्बन्धी कार्य गर्ने ।

स.   कोइराला वंशको गरिमामय परम्परालाई अक्षुण राखी राष्ट्रिय अन्तर्राष्ट्रिय क्षेत्रमा पहिचान गर्ने गराउने र कोइराला समुदायलाई राष्ट्र निर्माणको कार्यमा सक्रिय सहभागी गराउने ।

ष.   जलस्रोतको विकास र विस्तारका लागि सरकारी तथा निजी क्षेत्रसँग समन्वय गरी विविध कार्यहरु संचालन गर्ने र वायुमण्डलीय असरलाई न्यून गरी वातावरणलाई स्वच्छ राख्न विविध कार्यहरु संचालन गर्ने ।

श.   नेपाल राज्यभित्र मठ मन्दिर, सामुदायिक भवन, आश्रम, तीर्थ स्थल, सत्संग भवन आदिको निर्माण तथा संचालन एवम् व्यवस्थापन गर्ने गराउने ।
